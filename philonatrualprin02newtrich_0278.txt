5266* PH1LosoPH1AE' NATURALIS [Mors. comam.

propagati sese dilatabunt ad latera, per Propositionem praecedentem 3 et a
corpore illo tremulo tanquam centro communi, secundum superficies pro-
pemodum sphaericas et concentricas, undique propagabuntur. Cujus rei
exemplum aliquod habemus in undis, quae si digito tremulo excitentur,
non solum pergent hinc inde secundum plagam motus digiti, sed, in mo-
dum circulorum concentriCorum, digitum statim cingent et undique pro-
pagabuntur. Nam gravitas undarum supplet locum vis elasticae.

Cas. 2. (¹¹) Quod si medium non sit elasticu'm: quoniam ejus partes a
corporis tremuli partibus vibratis pressae condensari nequeunt, propagabi-
tur motus in instanti ad partes ubi medium facillime cedit, hoc est, ad ⁷
partes quas corpus tremulum alioqui vacuas a tergo relinqueret. Idem
est casus cum casu corporis in medio quocunque projecti. Medium ce-
dendo projectilibus, non recedit in infinitum 3 sed in circulum eundo, per-
git ad spatia quae corpus relinquit a tergo. Igitur quoties corpus tremu-
lum pergit in partem quamcunque, medium cedendo perget per circulum
ad partes quas corpus relinquit; et quoties corpus regreditur ad locum
priorem, medium inde repelletur et ad locum suum priorem redibit. Et
quamvis corpus tremulum non sit firmum, sed modis omnibus flexile, si
tamen magnitudine datum maneat, quoniam tremoribus suis nequit me-
dium ubivis urgere, quin alibi eidem simul cedat3 efficiet ut medium, re-
cedendo a partibus ubi premitur, pergat semper in orbem ad partes quae
eidem cedunt. Q. e. d.

Corol. Hallucinantur igitur qui credunt agitationem partium flammae
ad pressionem, per medium ambiens, secundum lineas rectas propagandum
conducere. *Debebit ejusmodi pressio non ab agitatione sola partium
flammae, sed a totius dilatatione derivari.

PROPOSITIO XLIV. THEOREMA XXXV,

Si aqua in canalis cruribus erectis K L, M N vicibus alternis ascendat et
descendat ,· construatur autem pendulum cujus longitudo inter punctum
suspensionis et centrum oscillationis aequetur semissi longitudinis aquae in

canali .· dico quod aqua ascendet et descendet iisdem temporibus quihus
pendulum oscillatur.

Longitudinem aquae mensuro secundum axes canalis et crurum, eandem
summae horum axium aequand03 et resistentiam aquae, quae oritur ab attritu

(¹¹) ²* Quod si medium continuum sit et non ela-sticum, &c-

